شرایط و قوانین کلی استفاده از وبسایت کوله پشتی در این صفحه شرح داده شده‌اند. در نظر داشته باشید قوانین حاضر در گذر زمان ممکن است تغییر کنند. هر گونه تغییر احتمالی از طریق وبسایت و یا ایمیل به اطلاع کاربران خواهد رسید. لازم به ذکر است تغییرات مذکور پس از اطلاع‌رسانی، بلافاصله قابل اجرا خواهند بود.

مسئولیت تمام فعالیت‌هایی که از طریق حساب کاربری هر کاربر رخ می‌دهد همراه با پیامدهای ناشی از آن، صرفاً با دارنده‌ی حساب کاربری مربوطه است.
محتوای ارسالی توسط کاربران کوله پشتی در قالب پست، دیدگاه یا امتیاز، بیانگر نظرات کوله پشتی نیستند و بازتاب‌دهنده‌ی نظرات شخصی کاربران خواهند بود.
کوله پشتی برای جلوگیری از انتشار محتوای غیر مجاز توسط کاربران، ممکن است از ابزار‌های خودکار و دستی مورد نیاز استفاده کند؛ با این حال صحت و اعتبار پست‌های ارسالی از سوی کاربران توسط کوله پشتی تضمین نمی‌شود.

موارد زیر در استفاده از این وبسایت ممنوع بوده و کوله پشتی مجاز است به هر ترتیبی که صلاح می‌داند با کاربران خاطی و موارد منع‌شده برخورد کند:
انتشار محتوایی که صاحب آن اثر با انتشار عمومی آن موافقت نداشته باشد، درج اطلاعات نامرتبط، درج اطلاعات کذب، بی‌احترامی و استفاده از الفاظ رکیک، تبعیض جنسیتی، نژادی، فرهنگی و یا قومی، آزار و اذیت، تهدید، نفرت پراکنی، ارسال پیام‌های اتوماتیک به صورت خواسته یا ناخواسته (اسپم)، ارسال لینک‌های نامرتبط، ارسال لینک‌های حاوی بدافزار یا موارد خطرناک دیگر نظیر فیشینگ، استفاده از کوله پشتی برای مقاصد تجاری نظیر تبلیغ محصول یا خدمات، ارسال فایل یا کد مخرب مانند ویروس، تروجان یا سایر برنامه‌های مضر، تلاش برای دسترسی غیر مجاز به سایت کوله پشتی یا زیرمجموعه‌های آن از جمله حساب‌های کاربری دیگر کاربران، اسامی، گذرواژه‌ها و اطلاعات شخصی آن‌ها، تلاش برای پدید آوردن تغییر، اختلال یا تداخل در فعالیت وبسایت کوله پشتی (هک).
حق بررسی، رد یا حذف پست‌هایی که از سمت کارشناسان کوله پشتی، مغایر با قوانین سایت تشخیص داده می‌شوند برای کوله پشتی محفوظ است.

با وجود تمهیدات اندیشیده شده برای پست‌ها، در صورتی که کاربر به تخلف عامدانه از چارچوب قوانین و مقررات این صفحه ادامه دهد، به منظور حفظ کیفیت کوله پشتی، حفظ حقوق جمعی کاربران آن و ایجاد محیطی امن برای استفاده‌ی مسالمت‌آمیز از این پلتفرم، علاوه بر راهکار‌های اشاره شده در بند قبل حقوق زیر نیز برای کوله پشتی محفوظ خواهد بود:
جلوگیری از ارسال پست‌های بیشتر، لغو حساب کاربری، استفاده از هر نوع ابزار لازم برای اجرای مقررات این موافقت‌نامه، از جمله مسدود کردن آدرس‌های IP خاص یا غیر فعال کردن ثبت نام کاربر در سایت.
کاربر با ارسال هر پست متعهد می‌شود پست ارسالی هیچ کدام از قوانین سایت را نقض نمی‌کند؛ حاوی اطلاعات جعلی، کذب یا غیرقانونی نیست، برای سلامت کاربر یا کاربران دیگر ضرری ندارد، هیچ‌گونه تعهدی از سوی کوله پشتی برای کاربر ایجاد نمی‌کند.

کاربر با انتشار هر پست روی کوله پشتی، اجازه‌ی استفاده از این پست را به تمامی دانشجویان حال حاضر دانشکده مهندسی و علوم کامپیوتر و ادوار قبل و بعد، به طور دائم، در هر نوع رسانه، به تنهایی و یا به عنوان بخشی از سایر اطلاعات از هر نوع، در اختیار کوله پشتی قرار می‌دهد.
تشخیص پذیرش یا رد درخواست کاربران یا مخاطبان کوله پشتی مبنی بر تغییر یا حذف کامل پست سایر کاربران یا بخشی از آن با کوله پشتی بوده و ثبت گزارش برای پست، لزوماً به معنای حذف قطعی آن نیست.
کوله پشتی هیچ مسئولیتی در قبال سایت‌های شخص ثالث، شیوه‌های تجاری (از جمله سیاست‌های حفظ حریم خصوصی) آن‌ها و یا کالا یا خدمات ارائه شده توسط آن‌ها ندارد.
